<p>อยากมีทรง<a href="http://women.sanook.com/27601/">ผม</a>ที่สวยดูเป็นธรรมชาติ ใครมองก็หลงใหลในความมีเสน่ห์ที่เกิดจากการตก<a href="http://women.sanook.com/14304/">แต่ง</a>ทรง<a href="http://women.sanook.com/27601/">ผม</a>ที่เข้ากับบุคลิกของตัวเอง วันนี้เราก็มีทักษะการจัดแต่งทรงผมให้ดูมีเสน่ห์มาฝาก<a href="http://men.sanook.com/12501/">สาว</a>ๆ ใครอยากลองเปลี่ยนทรงผมใหม่ๆ ก็แวะตามมาดูพร้อมๆ กันเลย</p><p><strong>ไดร์ผมให้ทรงสวยด้วยตัวเอง</strong></p><p>หลายคนเมื่ออยากมีผมสวยก็เลือกที่จะไปสระผมและไดร์ผมที่ร้าน ซึ่งจริงๆ แล้วคุณสามารถทำให้ผมมีทรงสวยด้วยการไดร์ผมที่<a href="http://home.sanook.com/">บ้าน</a>ได้ด้วยตัวเอง เพียงแต่จะต้องเพิ่มความพิถีพิถันเข้าไปนิดนึง ซึ่งเคล็ดลับก็คือ เริ่มจากการแบ่งผมเป็นส่วนๆ ก่อน บวกกับการไดร์ผมให้แห้งโดยไปในทิศทางที่ถูกต้องก็คือ ตรงกลางกระหม่อม ในขณะเดียวกันก็ต้องเสยผมขึ้นไปข้างบนและข้างหลัง ทั้งนี้เพื่อให้ผมดูหนาและตรงสลวย หากสาวๆ ต้องการทำให้เส้นผมหยิกน้อยลงและอยู่ทรงนานกว่าเดิมแนะนำให้ใช้เครื่องไดร์ผมที่มีเทคโนโลยีไอออนจะช่วยได้</p><figure class="image"><img src="https://s.isanook.com/wo/0/ud/20/100855/hair1.jpg"></figure><p><a href="http://www.sanook.com/women/12475/"><strong>ลอนผม</strong></a><strong>ให้ดูสวยนุ่มอย่างเป็นธรรมชาติด้วยเครื่องหนีบผม</strong></p><p>การมีลอนผมที่ยุ่งๆ คงจะเป็นเรื่องที่สาวๆ หลายคนไม่ค่อยปลื้มสักเท่าไร เพราะรู้สึกเหมือนยังสวยได้ไม่เต็มที่ ดังนั้นจำเป็นต้องหาวิธีทำลอนผมให้ดูสวยนุ่มอย่างเป็นธรรมชาติกันดูบ้าง ในส่วนของลอนผมที่หลายคนนิยมทำกันก็คือ ผมลอน s ซึ่งขั้นตอนก็ไม่ได้ยากอะไรมากมาย เพียงแค่ใช้เครื่องหนีบผมที่มีแผ่นเซรามิกเรียบ เพื่อป้องกันไม่ให้เส้นผมเกิดพันกัน โดยให้เริ่มจากโคนผม และแบ่งผมออกเป็นช่อกว้างประมาณ 2 นิ้วให้เป็นรูป s จากนั้นก็ใช้เครื่องหนีบผมค่อยๆ หนีบลงไปทีละช่อสลับกัน ในขณะที่หนีบนั้นให้หนีบตรงๆ โดยไม่ต้องม้วน แค่นี้ก็ได้ผมลอน S ที่ดูสวยนุ่มกันแล้ว</p><p><strong>ผมดูเงางามไม่ลีบแบน</strong></p><p>การมีผมที่แลดูเงางาม มีวอลลุ่มและไม่ลีบแบน ถือเป็นมาตรฐานของทรงผมที่สาวๆ ทุกคนควรรู้วิธีเอาไว้ โดยขั้นตอนก็เริ่มจากการที่คุณไม่ควรใช้เครื่องหนีบผมกับเส้นผมที่เปียกชื้น และอุณหภูมิที่ใช้เครื่องหนีบผมที่เหมาะที่สุดก็คือ 365 องศาฟาเรนไฮต์ หรือประมาณ 180 องศาเซลเซียส การหนีบผมและม้วนตรงปลายเพียงเล็กน้อย แทนที่จะหนีบตรงมาเลย สิ่งเหล่านี้ล้วนเป็นเคล็ดลับนี้จะทำให้เส้นผมดูเงางามและแข็งแรงมากขึ้น</p><p>อยากมีเส้นผมที่มีความเงางามอย่างเป็นธรรมชาติ แถมยังมีความนุ่มลื่นอย่างน่าสัมผัส ก็แค่รู้จักทักษะการจัดแต่งทรงผมที่ถูกต้องและมั่นใจได้ว่าวิธีที่ใช้นั้นไม่มีทางทำร้ายเส้นผมของคุณได้ แค่นี้ก็มีผมสวยกันได้ง่ายๆ แล้ว</p>